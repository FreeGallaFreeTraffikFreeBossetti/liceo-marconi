# Distinguere tra dati e informazioni

I termini _Dati_ e _Informazioni_ sono erroneamente utilizzati come sinonimi. Tuttavia, in informatica, questi due termini hanno un significato
ben distinto.

> Si definisce **Dato** un qualsiasi oggetto in grado di essere memorizzato in formati digitali differenti. Sono dati, a titolo di esempio,
> il numero di una fattura, il suo importo, la data di emissione, come un testo, un’immagine e qualsiasi altra cosa possa essere memorizzata in formato
> numerico.

> Si definisce **Informazione** un’elaborazione dei dati ai quali si attribuisce un significato specifico, netto, chiaro.

Facciamo un esempio: `150308 Paperottolo` non è definito chiaramente. Quindi, leggendo questo dato numerico e questo dato di testo si potrebbero fare
numerose congetture: dalla data di nascita di un paperotto, al misero tentativo di mascherare un PIN?

Per trasformare questi dati in informazioni è necessario inserire qualche altro dettaglio che faccia comprendere la loro natura.

`User: 150308 Password: Paperottolo`

Ora tutto è più chiaro. Questi dati, correlati da informazioni utili, fanno comprendere il loro reale significato: il dato numerico si riferisce a
un'utenza, mentre il dato testuale a una password. Rimane da capire a quale servizio siano associati.

Pertanto, è possibile affermare che dati e informazioni sono due soggetti distinti.
